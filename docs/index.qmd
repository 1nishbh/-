---
title: "ओभानो"
author: निस्चल भन्डारी
format:
  revealjs:
    slide-number: c/t
    scrollable: true
    title-slide-attributes: 
      data-background-image: unsplash_by_jeremy_bishop.jpg  
      data-background-size: cover
    theme: ["dark", "theme.scss"]

---

## सोच
. . .

अथक मुटुका धड्कन् जति  
यि सोचहरूको गणन कति साथी ?

वायूको साहारामा आकाश टेक्न नसक्ने  
सूर्यको अङ्गालोमा पग्लिन पनि नसक्ने  
यो चारै दिशाको लखतरान कति साथी ?

ऊ चुपचाप चारैतिर रगत बगाउन सक्ने  
नशामा ओखति राखी घाउ जचाउन पनि सक्ने  
तिम्रो आफैसँगको आन्दोलन् चाहिँ कति साथी ?

## ‘म’ भित्रको नृत्य
. . .

म भित्र एक देवता बस्छ      
आफू विष पिएर   
संसार बचाउन खोज्छ ।    

म भित्र एक सैतान पनि बस्छ   
आफू राज गर्न   
अरूलाई कङ्गाल बनाउन खोज्छ ।    

यसरी पहिले, कहिलेका देवता र राक्षस    
‘म’लाई बनाउँछन्, आफू प्रकट् हुन्छन्      
‘मै हुँ’ भन्ने ‘म’लाई     
‘म’ नरहुन्जेल फन्फनी नचाउछन् ।   

## हालत
. . .

आज तिमी बिमारको हालत बुझ्न आउनु    
नाप-तौलले सही गलत छुट्टयाउन आउनु ।             

दबाइ व्यर्थ छ— तिम्रो एक झल्को मुस्कान ल्याएर आउनु     
घाइतेले घाउ खरिद्छ—तिम्रो दु:खका दुकान ल्याएर आउनु ।     

हर्ष विस्मातको यो कहानी—आँशु बटुल्न रूमाल बोकेर आउनु    
बेलाबखतको उदासी छल्न घर आँगनका सवाल बोकेर आउनु ।     

पहिल्याउलान् बिमारको कारण— तिमी घुम्टो ओढेर आउनु     
निर्लज्ज दिल  सपना बुन्ला फेरि—तिमी चुल्ठो बाँधेर आउनु ।    

आज तिमी बिमारको हालत बुझ्न आउनु     
नाप-तौलले सही गलत छुट्टयाउन आउनु ।    

## फेरि आउला नआउला
. . .

बर्सेनि ऋतु जसरि निरन्तर यो सोच फेरि आउला नआउला     
पेटको भोक रातको निन्द्राझैँ यो बोझ फेरि आउला नआउला ।    

समाजको ऐनामा आफ्नो ढाकछोप फेरि आउला नआउला    
पहिले कहिलेको अन्धाधुन्ध खोज फेरि आउला नआउला ।     

बटुलेको सारा ढुकुटी  मास्ने प्रकोप फेरि आउला नआउला    
ढिक छेवैमा  जीवन ठड्याउने अठोट फेरि आउला नआउला ।    

तिम्रो र मेरो चिन्जान हुने विचित्र संयोग फेरि आउला नआउला    
जीवनको सिलाई कटाई साथै गर्ने अनुरोध फेरि आउला नआउला ।     

एकल आवत जावतलाई साथको जरूरत फेरि आउला नआउला     
अणु, आगो, वायू, प्राण, जल, धर्ती हरथोक फेरि आउला नआउला ।    

## ओहोर-दोहोर
. . .

यो बाटो पहिले पनि हिडेको हो    
यो यात्री पहिले पनि ढलेको हो ।     

अन्जान मुहारसँग पहिले पनि ठोक्केको हो     
आत्मिय बन्धनबाट पहिले पनि छुट्टिएको हो ।     

आशा भरोसाका धुनमा छमछमी पहिले पनि नाचेको हो    
रोगी वर्तमानको दोषी इतिहास पहिले पनि जाँचेको हो ।     

जीवनले हरेक बाधा जित्दा मृत्यूले पहिले पनि हारेको हो    
कचकचे समाजको पहिरो मौन्ताले पहिले पनि टारेको हो ।    